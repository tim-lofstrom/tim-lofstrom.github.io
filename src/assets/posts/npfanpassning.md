---
name: Tim Löfström
title: GKK för NPF-anpassad idrott
subtitle: Gästrike Klätterklubb vill vi att alla ska känna sig välkomna och trygga när de klättrar hos oss. Läs ner om våra steg framåt inom NPF.
date: "2025-03-07"
page: index
---

# GKK för NPF-anpassad idrott

På Gästrike Klätterklubb vill vi att alla ska känna sig välkomna och trygga när de klättrar hos oss. Därför har vi nyligen satsat på att utbilda oss inom NPF-anpassad idrott (Neuropsykiatriska funktionsnedsättningar).

## En första inblick

Det första steget var att vi fick en första inblick i NPF-anpassad idrott genom en introduktion av RF-SISU.

I januari 2025 deltog fyra personer från styrelsen på Måns Lööfs föreläsning "Den förutsägbara ledaren". Måns delade med sig av sina erfarenheter kring NPF-anpassad idrott, inklusive sitt arbete med barn med funktionsvariationer och vikten av en förutsägbar miljö. Han pratade om spegelneuronens roll, relationskapital och hur man bäst bemöter barn med diagnoser som ADHD, ADD och autism. Vi fick också konkreta verktyg och frågor att arbeta med i vår verksamhet. Som nästa steg kommer vi att få Måns bok till klubben och ta vidare steg mot att bli en NPF-anpassad verksamhet.

## Bokrelease "Den förutsägbara ledaren"

Den 5 mars 2025 var vi tre från styrelsen som deltog på bokreleasen för "Den förutsägbara ledaren", dit vi blivit inbjudna av Måns Lööf och RF-SISU. De berättade om bokens bakgrund och hur projektet kom till. Under kvällen varvades korta läsningar ur boken med quiz och inspirerande berättelser från föreningar som Pickleball, Gävle Judoklubb och RF-SISU, som delade med sig av sina erfarenheter av NPF-anpassad idrott.

<p align="center">
<img src="./assets/files/bilder/mansloofforelasning.jpg" width="200">
</p>

Samtalet kretsade kring vikten av bemötande och hur avgörande det är för barn med NPF att känna sig inkluderade i idrott. Många föräldrar kämpar för att hitta en trygg och anpassad aktivitet för sina barn, och föreningarna lyfte både utmaningar och lösningar - som behovet av fler resurser, tydliga ramar och fler ledare på plats.

> Måns avslutade med att poängtera att man inte behöver vara expert på NPF-diagnoser, men att idrotten behöver bli mer öppen och anpassningsbar så att alla barn, oavsett bakgrund, får en chans att vara med.

## Stegen framåt

Vi ska fortsätta lära oss och sprida kunskapen om NPF-anpassad idrott genom att läsa "Den förutsägbara ledaren" samt använda de verktyg vi lär oss för att göra vår verksamhet mer förutsägbar och inkluderande. Vi utforskar också stöd från RF-SISU och arbetar mot att bli en certifierad NPF-anpassad klubb.

<p align="center">
<img src="./assets/files/bilder/denfortsagbaraledaren.webp" width="200">
</p>

> Boken finns tillgänglig båda i fysisk form och ljudbok!
